<div class="content">
	<div class="p">
	</div>
	<div class="p">
	</div>
	<h1>Metsaelu järgne varjamine</h1>

	<div class="p">
	<b>Ants Aunver</b>	
	</div>	
	<div class="p">
	1954. a võttis Ants Aunver vastu koos Aino Reinumäega Harjumaal, kaugel Võrumaa maa-alusest punkrielust eelneval 10 aastal. Ants Aunver oli teinud ühe väidetavalt leitud passi ümber valepassiks ja sõitnud jalgrattaga Raasikule, kus ajalehekuulutuse kaudu otsiti teetöölisi. Seal läks ta Aino Reinumäe lapsepõlvesõbra ja naabripoisi Ernst Kärblase juurde, kelle abil leidis ta tööd  Pirga saekaatris. Kirjutanud end Reinhold Kariste nime all valepassiga sisse, sõitis ta Kooraste punkrisse  maha jäänud Aino Reinumäele järele (u 180 km linnulennult) ja koos lahkuti Harjumaale.  Aino Reinumäe hakkas töötama metsas vaigukogujana ja kirjutas end sisse Anna Kaljumäena. 	
	</div>	
	<div class="p">
	Nad olid taas inimeste hulgas, kuid riiklikult tagaotsitavad. 	
	</div>	
	<div class="p">
	Teedevalitsuse ülema Rabinovitši iseloomustus Aunveri kohta: 
	<div class="quote">
	Töötas Raasiku piirkonnas saeraami juhina 06.12.1953-19.12.1956 ja 30.01.1958-18.08.1958. a. Oma ülesandeid täitis sm. Kariste ausameelselt ja hästi. Võttis aktiivselt osa ratsionaliseerimisest, tehes ettepanekuid saeraami töö parendamiseks. Pidas kinni töödistsipliinist ja oli leppimatu töödistsipliini rikkujate suhtes. Oma ausa tööga võitis Kariste piirkonna kaastöötajate lugupidamise.	
	</div>	
	</div>	
	<div class="p">
	Pärast Stalini surma 1953 hakkasid suuremad õudused aeglaselt taanduma. 1956. a pääsesid Siberist tagasi Aino Reinumäe küüditatud vanemad. 84 a vanune isa suri veel samal aastal, 81 a ema lahkus elust kaks aastat pärast vabanemist, 19.10.1958, Aino vanglasoleku ajal. Tagasi tulid Ants Aunveri õed ja Siberis endale elukaaslase leidnud abikaasa. Ants Aunveri ema suri küüditatuna Siberis. 1956. a läks Tartus Kroonulinna kooli 1. klassi Ants Aunveri poeg.	
	</div>	
	<div class="p">
	Valepass võimaldas Ants Aunveril ja Aino Reinumäel ringi liikuda: 1954. a käisid nad koos külas Antsla rajoonis Minna Jõõrasel, 1957. a käis Ants Aunver külas Pärnus õel Aliidel ja Võrumaal vendade Kärblaste õe juures. Elumuutused tõid tagasi tahte mõistliku elukorralduse järele. Oma mõtted olnust ja olevast pani Ants Aunver paberile ja saatis August Märdimäe nime all, Riga-Orjol postivaguni pitsatiga, Hruštsovile Moskvasse. Ja võim fikseeris kohe vea masinavärgis – inimese, kelle mälu ja tahe ei olnud ideoloogiale allutatud. Kiri säilitati. Kirjutajat hakati otsima.	
	</div>	
	<div class="p">
		KIRI
	</div>	
	<div class="p">
Toimus veidraid kohtumisi.
	</div>	
	<div class="p">
	<div class="quote">
	AA: Oma kodus Pirgas Anija vallas Kose rajoonis nägin 1955. või 1956. a tee ääres seisvat autot. Autost väljus naine, kes mind nähes ütles, et ta tunneb mind. Mina seda naist ei teadnud ja ütlesin talle, et mulle on ta tundmatu. Lühikese vestluse ajal nimetas naine end Anna Petrovaks. Ta rääkis, et oli Saksa okupatsiooni ajal kinnipeetav Võru vanglas, kus nägi mind töötajate hulgas. Enne lahkumist andis ta mulle oma aadressi ja palus end külastada, kui Tallinnasse satun. See kohtumine Petrovaga oli juhuslik, kuna ta juhtus siis autost väljuma. 	
	</div>
	<div class="quote">
	Aasta pärast esimest kohtumist, sõites taas mööda teed läbi Pirgu küla, väljus ta jälle autost minu maja lähedal, kus ma sel hetkel riisusin heina. Petrova tuli minu juurde ja hakkas juttu ajama. Palusin tal korterisse sisse astuda, kus vestlesime u 15 min. Petrova rääkis, et kunagi peeti teda kinni Tallinna vanglas, kus kohtas Luksepp Helenat, kelle nõukogude võim oli arreteerinud sidemete pärast metsavendadega. Luksepp rääkis, et nõukogude võimuorganid otsivat mind taga. 	
	</div>	
	<div class="quote">
	Petrova soovitas mul elama minna kuhugi suurtest teedest kaugemale, kus mind ära ei tuntaks. Petrova jutust sai mulle selgeks, et ta teab minu tegelikku nime. Ma ei varjanud ta eest, et elan Kariste nime all. 
Enne lahkumist palus Petrova tungivalt end Tallinnas külastada. Ma lubasin. Võtsin tema aadressi ja telefoni numbri, mille kirjutasin paberilehele, mis minult arreteerimisel ära võeti. Mõne aja möödudes sain Petrovalt kirja, kus ta päris, miks ma teda külastanud ei ole. Ta palus kirjutada endale kiri nõudmiseni peapostkontorisse Tallinnas. Saatsin Petrovale kirja, milles kirjutasin, et ei saa tema juurde Tallinna sõita. Rohkem mul Petrovaga sidet ei ole olnud. Ma ei tea täpselt, mis eesmärgiga ta mind enda korterisse kutsus. Tema jutust jäi mulje, et ta kutsus mind enda poole selleks, et luua intiimsuhted.	
	</div>
	</div>	
	<div class="p">
	 Leidub ka Anna Petrova nimeline julgeolekuagent. 	
	</div>
	<div class="p">
	18.08.1958 sisenesid saekaatrisse tavalise saetöö tellijateks maskeerunud 4 julgeolekutöötajat. Kui Ants Aunver oli asunud tellimust täitma, ründasid nad teda ja võtsid ta kinni. Samal päeval viidi nende ühisest elukohast vanglasse ka Aino Reinumägi. 	
	</div>
	<div class="p">
	KGB uurimisosakonna ülem Ljaptšihhin andis teada, et „suur terrorist Aunver“ oli kinnivõtmisel teatanud, et võimaluse korral oleks ta end kaitsnud, avades KGB töötatajate pihta tule. Eraldi asuvas saeraami ruumis ratta pakiraamil presentkotis oli tema poolautomaatne püstol Bajard. Ants Aunveri elukohast kirjutati tema omandina üles: 1 meeste jalgratas, 1 raadiovastuvõtja „Rodina“ ja 1 vana binokkel. 	
	</div>
	
	<div class="p">
	<div class="quote">
	RA: Aunver Ants ütles mulle korduvalt, et hoiab püstolit enda juures selleks, et meie kinnivõtmiskatsel laseb maha algul minu, siis teeb enesetapu. Sellele Aunveri plaanile oli minu täielik nõusolek.	
	</div>	
	</div>
	<div class="p">
	19.08.1958 toodi Ants Aunver Tallinna vanglasse nr. 1. ja paigutati vanglas III korpusesse kambrisse nr 4. Kambrikaaslased olid tollal koolipoisina vangistatud Mart Niklus ja Taido Türk. 20.08.1958 lasi KGB 4. osakonna ülem Burdin kanda Aunver ja Reinumägi „poliitbanditismi“ nimekirja.	
	</div>
	<div class="p">
	Ants Aunverilt oli nõukogude võim oma julmusega võtnud riigi, kodutalu, omaksed, vabaduse. Nüüd sihtis võim ta elu. Vanglatingimustes oli talle jäänud ainult vaba tahe. Siitpeale keskendus ta enesetapule.	
	</div>
	<div class="p">
	KGB uurimisosakonna ülem Ljaptšihhin osutas võimalusele, et Aunver võib teha enesetapukatse ja käskis kohaldadatugevdatud valvet nii  Aunveri kui Reinumäe suhtes.	
	</div>
	<div class="p">
Esimese enesetapukatse tegi Ants Aunver 11.09.1958 kl 10.40 veoauto kastis üleuulamisele  toimetamise ajal. Sissepääsust auto tagaosas viis autokasti etteotsa koridor. Kahel pool  paiknesid boksid arreteeritute ühekaupa vedamiseks. Sissepääsust esimesesse boksi vasakul paigutati Aunver. Istudes kitsas boksis toetas ta 8cm pikkuse ja 3mm jämeduse naela vastu seina ja püüdis lüüa naela endale meelekohta. Vangivalvur leidis kohalejõudnult eest verise Aunveri. Haavade tõttu oli teadvus hämardunud, pulss aeglustunud. Kohale kutsutud KBG polikliiniku arst süstis naha alla  kamprit ja kofeiini, pulss taastus ja pupillid reageerisid valgusele.  Vangla III korpuses teadvusele tulles oli Aunver närvivapustuse seisundis. Küsimustele ei vastanud. Taas teadvusetus seisundis kanti ta vangla nr1 haiglasse. 
	</div>
	<div class="p">
	Ülekuulamised katkestati kohtupsühhiaatrilise ekspertiisi ajaks. Tallinna vabariikliku haigla psühhiaatrid V. Grünthal ja B. Rosenfeldt tegid katsealusele läbivaatuse.	
	<div class="quote">
	Ta vastas arstide küsimustele pausidega ja vastutahtmist, kuid andis siiski enesekohaseid tunnistusi. Rääkis, et sündis talupojaperekonnas, vanemad on surnud, 3 õde on elus ja terved. Lõpetas 6 kl algkooli ja põllumajanduskooli, töötas oma talus. 1942. a abiellus, suhted naisega on head, lapsi ei olevat. Üheski armees teeninud ei ole. Alkoholi ei tarbi. Ka järgmisel, 24.09.58 läbivaatusel oli vaatlusalune selge mõistusega, sonimist ja hallutsinatsioone ei esinenud, käitus rahulikult, jälgis aktiivselt ümbrust. Küsimustele vastas pikaldaselt, vaikse häälega. Vastused on kindlad. Enamikele küsimustele vastas: „Ei tea, ei mäleta“. Enesetunde osas tunnistas tugevaid peavalusid. Psühhiaatriaekspertide Karu, Grünthali ja Andersoni otsus: Võib praeguses psüühilises seisundis astuda kohtu ette ja kanda kohtulikku vastutust.	
	</div>
	</div>
<div class="p">
22. 09.1958 öisel ajal märkas kongi nr 13 vangivalvur taas Aunveri tegutsemist ja võttis temalt ära 10 cm pikkuse naela.
</div>
<div class="p">
21.12.1958 toimetati Aunver tapiga Võru vanglasse, avalikule kohtufarsile, mis peeti 25.12.58. Kohtus pidas Ants Aunver end üleval rahulikult.	
</div>
<div class="p">
26.12.1958 mõistis Antsla linnas avalikul kohtuistungil ENSV Ülemkohtu kohtukolleegium (koosseisus Afanasjev, Pulga ja Väikene, sekretär Jaama, prokurör Jakobsoni ja advokaatide Reelo ja Levini juuresolekul)  Ants Aunveri surma mahalaskmise läbi. Otsus kuulutati lõplikuks ja edasikaebamisele mittekuuluvaks. Lõplik süüdistus kohtus: kodumaa reetmine, riiklike kuritegude ettevalmistamine ja organiseerimine, terrorism, propaganda või agitatsioon nõukogude võimu kukutamiseks ning riigi ja isikute vara omastamine.	
</div>
<div class="p">
Võrus kinnitas haigla arst surmamõistetu tervisliku seisundi heaks ja samas kirjutatati üles tema maine vara: 2 presentkotti, vana keep, käisteta ülikonnavest, must pintsak, hallid püksid, sandaalipaar, müts.	
</div>
<div class="p">
02.01.59 toimetati Aunver tapiga Võrust tagasi Tallinna Patarei vanglasse.	
</div>
<div class="p">
Järgmise päeva õhtul 03.01.59 kl 19.30 leidis vangivalvur Ants Aunveri elust lahkununa. Vaatamata tugevdatud valvele oli tal korda läinud lõpetada oma elu ise poomise läbi. 	
</div>
<div class="p">
Aunveri surmamõistmisest kohtus olid möödunud vaid mõned nädalad, kui ENSV Ülemkohtu eesistuja Afanasjev ja ENSV riiklik III klassi justiitsnõustaja ja aseprokurör Kimmel pöördusid  22. 01.1959 NSVL Ülemnõukogu presiidiumi poole, paludes tagantjärele Aunveri  surmamõistmine erandkorras heaks kiita, sest sellega eirati kehtivat NSVL Ülemnõukogu presiidiumi „seadlust 26. maist 1947 „surmanuhtluse kaotamisest““. Kaaskirjas mainiti, et süüdimõistetu sooritas enesetapu. Vastust ei tulnud.	
</div>
<div class="p">
Möödus veel 3 kuud ja taas kogunes ENSV Ülemkohtu Presiidium Ants Aunveri surmamõistmist arutama koosseisus: eesistuja Nurmela, liikmed Annus, Lepp ja Uusküla ning prokurör Simson. Märtsis 1959 oli ENSV prokurör Kimmel  prokurörijärelvalve korras ENSV Ülemkohtu langetatud surmaotsuse protestinud. Põhjendusel, et kohus polnud NSVL Ülemnõukogu Presiidiumilt küsinud ega saanud luba erandiks mitte täita „seadlust 26. maist 1947 „surmanuhtluse kaotamisest““, mis 1950. a muudatusega määras „rahuaegsete kodumaareeturite, spioonide, lõhkijate- diversantide maksimum karistusmääraks vabaduskaotuse töö- ja paranduslaagrites 25a“. Surmaotsus loeti põhjendamatuks. See paluti viia tagantjärele vastavusse NSVL Ülemnõukogude presiidumi „seadusega 26-st maist 1947 „Surmanuhtluse kaotamisest““. 	
</div>
<div class="p">
Kinnisel istungil 09.04.1959 muutiski ENSV Ülemkohtu presiidium surnu karistust. 	
</div>
<div class="p">
Surnu  määrati  25 aastaks paranduslikele töödele kolooniasse koos kogu vara konfiskeerimisega. 
</div>
<div class="p"></div>
<div class="p">
<b>Aino Reinumägi</b> (sünd 13.01.1921) tegi samuti vanglas mitu enesetapukatset. 	
</div>
<div class="p">
Esimese katse kohta:	
<div class="quote">
 Pärast arreteerimist olen korduvalt mõelnud sooritada enesetappu. Selle aja jooksul, mis ma varjasin Ants Aunveriga ja elasin temaga Kose rajoonis, on ta saanud mulle sedavõrd lähedaseks inimeseks, et ma ei kujuta oma elu ilma temata ette. Kose rajoonis elades ütlesin Ants Aunverile mitu korda, et kui Julgeolek peaks tulema teda arreteerima, siis lasku mind maha. Arreteerimise järel üksikkambrisse suletuna mu masendus süvenes. Mõtlesin selle peale, et kohus võib teda rangelt karistada, määrata talle 25 aastat vangistust. Mõtlesin sellele, et ka mind mõistetakse süüdi ja ma pean viibima vangistuses, kus ma Ants Aunverit enam ei näe.  Nende mõtete mõjul, oma elu raskeimas seisukorras olles otsustasin, et ainus väljapääs on surm. Seetõttu proovisingi end üles puua. Vangla tingimused ja kohtlemine uurimisprotsessis ei ole minu enesetapukatse põhjus. Mõni aeg pärast arreteerimist üksi kambris olles proovisingi end tappa. Püüdsin end lämmatada rätikust tehtud silmusega ümber kaela, kuid sellisel moel polnud see võimalik.	
</div>	
</div>
<div class="p">
	Järgmise enesetapukatse sooritas Aino Reinumägi 7.10.1958 kl 10.45. Ta sõlmis oma sukkadest silmuse, pani ümber kaela ja kinnitas naela külge, millel rippusid vanglakorra eeskirjad. Kambripõrandale laskudes püüdis ta lõpetada oma elu poomise läbi. Valvurid sattusid peale ja takistasid tegu, talle osutati meditsiinilist abi.
</div>
<div class="p">
Ka Aino Reinumägi saadeti kohtupsühhiaatrilisse ekspertiisi. Tallinna Vabariikliku psühhoneuroloogiahaigla peaarst Grünthal V. J. jälgis KGB uurimisosakonna nõudel tema psüühilist seisundit.	
<div class="quote">
Uuritav annab üksikasjalikke tunnistusi, mis kattuvad juba teadaolevaga.  Sündis jõukas talupojaperes, lõpetas 6 klassi ja Antsla kodumajanduskooli, töötas oma vanemate talus. Iseloomult oli suhtlusaldis, rõõmsameelne, veidi ebastabiilne. Kaebusi uurijate ja vanglatöötajate halva kohtlemise kohta ei ole. Ta ei mäleta, kuidas end üles poos, eelnevat enesetapukavatsust ei olnud, oletab, et tegi enesetapukatse järsu masendushoo seisundis. Keskmisest väiksemat kasvu, sirge kehahoiakuga. Kaelal pruunikas-punane rant. Käitumine kohane.Meeleolu rahulik. Veidi erutatud olekus. Meelelisus elav. Mõtted loogilised, tavalise kiirusega. Kriitiliselt, kuid veidi kergekäeliselt suhtub enda enesetapukatsesse. Praegune psüühiline seisund võimaldab kohtu alla saatmist ja kohtuliku vastutuse kandmist.	
</div>
Antsla linnas korraldatud avalikul kohtuistungil esitati Aino Reinumäele süüdistus metsavendade abistamises ja ühiskondliku vara riisumises. Märtsiküüditamist nimetatakse kohtumaterjalides „kuritegelike elementide väljasaatmiseks“. Tema talu külastanud metsavendade kohta märgib Aino Reinumägi, et nad olid alati lõbusad ja kunagi millegi üle ei kaevanud. Tunnistab, et kolhoosipõldudelt võttis korraga kartuleid ja kaalikaid 1 söögikorraks, 1950 kuni 1953 detsembrini, kokku 1 rbl eest. Prokurör nõudis talle 10 a vabadusekaotust. Kohus määras 8 a koos kogu vara konfiskeerimisega. Otsus oli lõplik ja edasikaebamisele ei kuulunud. Aino Reinumägi keeldus vene keelset kohtuotsust vastu võtmast. Ülemkohtu eesistuja Afanasjev oli sunnitud saatma selle tõlkimiseks eesti keelde. 
</div>
<div class="p">
Järgmised Aino Reinumäe aastad möödusid vangilaagrites Siblag-is, Taišetis Ozjorlag-i ja Dubravlag-is, kust ta vabanes 1966. a.	
</div>
<div class="p"></div>
<div class="p">
<b>Robert Heeska</b>
</div>
<div class="p">
Robert Heeska oli 1948. a lahkunud Sangastest Jaan Luksepa talust, kuhu jäid kahekesi varjama Ants Aunver ja Johannes Heeska. Ta ehitas endale punkri oma kodu lähedusse Lanna metsa. Ka tema naine Helmi (Julia) Heeska varjus 03.01.1948 tema juurde punkrisse. Sel perioodil hakkas ilmnema piinav valu jalgades. Nelja aastaga arenes haigus tõsiseks, tegemist oli mittepäriliku, raske ja ravimatu invaliidistava närvihaigusega. Käimine muutus raskeks, põhiliselt ta lamas. Vaevasid pea- ja rinnavalud, madal temperatuur suurendas valu ja nõrkust jalgades, silmanägemine kehvenes ja esines tasakaalukaotust. Metsahämaruses ei suutnud ta enam orienteeruda, nähes kõike läbi udu. Kui väsis, ei suutnud rääkida. Naine ravis teda soojakottide ja kampriga. Raske elu-olu (kevadeti ja sügiseti punkris vööni vesi) ja halva tervise tõttu mõtles 43 aastane mees eluga lõpparve tegemisele.	
</div>
Robert Heeska oli 1948. a lahkunud Sangastest Jaan Luksepa talust, kuhu jäid kahekesi varjama Ants Aunver ja Johannes Heeska. Ta ehitas endale punkri oma kodu lähedusse Lanna metsa. Ka tema naine Helmi (Julia) Heeska varjus 03.01.1948 tema juurde punkrisse. Sel perioodil hakkas ilmnema piinav valu jalgades. Nelja aastaga arenes haigus tõsiseks, tegemist oli mittepäriliku, raske ja ravimatu invaliidistava närvihaigusega. Käimine muutus raskeks, põhiliselt ta lamas. Vaevasid pea- ja rinnavalud, madal temperatuur suurendas valu ja nõrkust jalgades, silmanägemine kehvenes ja esines tasakaalukaotust. Metsahämaruses ei suutnud ta enam orienteeruda, nähes kõike läbi udu. Kui väsis, ei suutnud rääkida. Naine ravis teda soojakottide ja kampriga. Raske elu-olu (kevadeti ja sügiseti punkris vööni vesi) ja halva tervise tõttu mõtles 43 aastane mees eluga lõpparve tegemisele.	
<div class="p">
<div class="quote">
HH: Mees ütles mulle viimase aasta jooksul korduvalt, aga ka varem, et mingu vähemalt mina (punkrist) välja, et kui ma jään, võib hukkuda kaks elu. Ta lisas, et pärast minu lahkumist lõpetab ta ise elu enesetapuga.
</div>
</div>
<div class="p">
Punkris hakkasid abikaasad sugulaste kaudu organiseerima oma 10 aastaselt küüditatud tütre tagasitoomist Eestisse Irkutski oblastist asumiselt. Julgeolek mõjutas sellega tegelenud sugulase agendiks et kasutada tütart peibutisena vanematele jälile jõudmiseks. 1956. a juulis kohtus Eestisse saabunud tütar julgeolekuagendi teadmata punkris oma vanematega. Helmi ja Robert Heeska arreteeriti 24.11.1956. Robert Heeskalt võeti püstol „Parabellum“ kal 9mm ja välismaist marki püstol kal 7,65mm koos padrunitega ning  lõhutud kabaga kaheraudne jahirelv ja binokli monokkel.	
</div>
<div class="p">
15.05.1957 toimus kohus. Kohtumeditsiini ekspert: Iseloomult on alati olnud lõbus, seltsiv, viina jõi korralikult („porjadotšno“). Kohtusaalis ekspertidega püsib rahulikuna, emotsionaalne kontakt ümbritseva situatsioonigaga on adekvaatne: tema osavõtul sooritatud õnnestunud röövide puhul naeratab kergelt, omal ajal ümberasustatud perekonnaliikmete kannatustest rääkimine annab afektireaktsiooni, ta nutab ja virutab rusikaga vastu barjääri. 	
</div>		
	<div class="p">
Robert Heeska tervisele andis kohtus hinnangu ENSV Teaduste Akadeemia eksperimentaal- ja kliinilise meditsiini instituudi osakonna asejuhataja, parteitu meditsiiniteaduste kandidaat Chevalier Anatoli Viktorovitš: 		
<div class="quote">
Heeska Roberti tervislik seisund vastab 2 grupi invaliidile ja see invaliidsus on kestev. Haigusel on aeglaselt progresseeruv iseloom. Tervislik olukord võib ajutiselt isegi mõneks kuuks paraneda, kuid siis halveneb taas. Teise grupi invaliidsus jääb talle pidevaks. 	
</div>	
	</div>	
<div class="p">
Robert Heeskale mõisteti 15 aastat vangilaagreid ja 5 aastat asumist. Suri vangistuses 16.07.1965.	
</div>		
		
		
		
		
		Testing
		<br>
		Testing
	<b></b>
</div>